---
layout: post
title: "缅先贤，悼廖公"
author: "张绍曾"
category: "廖耀湘将军逝世十周年纪念专辑"
tags: 分类
date:  1900-01-01 00:00:00 +0000
---
> 张绍曾

廖公，耀湘先生，湘之邵阳人也。公系邵之旧族，以耕读传世，幼以家道中落，曾以苦读名，节俭有自；后以军功虽跃居兵团司令而起居一如常人。

武穆、文忠之为后人所矜式，未尝不以母教然也；而公所立卓尔，基于庭训，孰曰不宜。孝母孙弟并有述焉。世之衮衮者众，而操持也严，处世也危，则无与媲美焉。公之道君子之道也，虽暗然而日章。其动也而为袍泽道，其行也而为袍泽法，其言也而为袍泽则。僚众不以余言之为过也；因其得道不敢独善其身，而必以兼济天下也。

公以战术名世，其“小部队战术”，名之曰“小”，可以语大无可载，语小无可破名之。世之武学充栋，而能得运用之妙臻于化境者，非公之术莫属；略识之无者用之，即能斩将搴旗；岂不与香山诗老妪可解辉映。其制作已侔前贤，并开后世通俗战术之先河，宜乎将流芳百世矣。

贤者多妒，自古已然，公在自专和自用者掣肘下，欲一麾而底定东北，虽心劳日绌，只是贤者之尽瘁耳。识者虽不无为公惜，而亦昧于势之不明也。人贵自知，尤贵知人，不知己悉否才识胜职！不知人悉否任事专功！公之建言得举，亦必能使边陲无恙，遑论东北之陷，河北之捐，此一历史亦必为新页；武穆不死于马革，而死于秦桧，势也！

余后学，并为末属，资与格不足以为文悼念先生，忝为不文、不武、不事功之旧僚，本愧先生之属；突闻公之逝，而内痛无已焉！为文抒感，实不足列悼念者流，亦只哀思而已也。余与先生，生前虽疏，而心仪颇深，因敬先生之明达，任事不以亲疏；慕先生之平易，燕居申申耳。贤者不以成败论，壮缪败于荆襄；武穆死于冤狱；文信虏于北庭；张雎阳、史可法，谁是成功者？然无不为万世崇拜之偶像，其风仪岂能以事功论哉？绍曾人轻语重，只聊表衷心悼念与景仰而已！并以七律悼之曰：

盖世英名其岂等闲（1），湖湘子弟满关山（2）。

将军跃马千峦外（3），首虏俘禽一水间（4）。

奏凯还都军耀武，出关戡乱志平蛮。

算无遗策安危局（5），大计谁教一笔删（6）。

说明：

（1）将军于缅北歼灭日第十八师团，举世震惊，获得中、英、美三国最高勋章。

（2）指昆仑关和野人山。

（3）指缅北歼灭日本第十八师团事。

（4）日本第十八师团长田中新一于索卡道一役泅水脱逃。

（5）辽西会战， 将军坚决主张不从辽西走廊进军，主张由营口海运从葫芦岛登陆，并于民国三十七年春提出沈阳守备计划。

（6）上述二案均未蒙采纳，以致有辽西之败。



>*<!-- 录入校对：佚名 -->*

> 来源：廖耀湘将军逝世十周年纪念集